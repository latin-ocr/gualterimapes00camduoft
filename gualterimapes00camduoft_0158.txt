138

GUALTERI MAPES

DE NUGIS CURIALIUM

DISTINCTIO QUARTA.

Incipit quarta. Proloyus. i.

AD nostram omnium instructionem expedit ut nemo clausis
oculis vel auribus vel aliquo sensuum inofficioso vivat, sed ex
rebus oportet extrinsecis intrinsecus aedificari, per haec sane, quia
caeci sumus ad futura. Praesentia quaedam palam sunt, et prae-
teritorum aliquot quae non vidimus videre properemus. Quae non
audivimus, non fastidiamus, sed Deo futura commendantes,
informari festinemus ex his in quibus nobis Dominus imitatione—m
posuit, aut fugam nostrum semper orantes refugium, ut electionis
purae bonorum ipse in nobis consecutionem, et fugae malignitatis
ipse faciat effugium. Video juvenes quae vident et audiunt vel
spernere vel parvipendere, multosque domi torpenteS, quorum
senectus aut vilis est aut mediocritatem non evadit. Puerum vidi
de cujus etiam cognatione glorior, ‚inter nos et a nobis educatum,
semper ab ore narrantis pendentem, majoribus suis haerentem,
collegia bonorum quaerentem, fortia quaeque tentantem, nunquam
otiosum, indefesse negotiosum, acerrimae indagationis ad omnia
honesta in tantum ut cum non esset literatus, quod dole0, quam-
libet literarum seriem transcribere sciret. Antequam esset anno—
rum xxti. matrem nostram et suam Angliam exivit, seque Philippo
Flandrensium comiti solum alienigenam dedit, quatinus armis
instrui mereretur ab ipso, ipsumque praeelegit dominum 3 nec injuste,
quoniam omnium hujus temporis principum excepto nostro strenu-

