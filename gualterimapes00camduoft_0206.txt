186 GUAL'rssm MAPEs [Distinc. lv,

ex ultione provenire posse, et de venia [spem] multarum divitiarum
dat ipse. Haeret illa tandem, et in occursum viri sui properat,
omnibusque revelatis promissorum illecti spe militibus adhuc
excubantibus per secreta obscurae semitae ’VViganum in tuto collo-
cant. Colligit ergo vires WiganUS, et enarratis exercitui suo pro-
ditione et timorum ereptione in omnium oculis cingulo militiae
liberatorem suum honorat, et multis praeficit opibus et vicis, cujus
usque hodie nepotes terram illam possident, et filii medi appel-
lantur, quia ille primus quasi a nuditate vestitus de paupere factus
est dives. At WiganuS, ut injurias patris et suas vindicet, in Ala-
num Rebrit, quod interpretatur rex Britonum‚ tanta insurgit
potentia, ut hostibus suis de tantis urbibus et villis non relin-
quatur ubi caput suum reclinent, et ut illius crudelissimae vasta-
tionis adhuc ostendantur monumenta, urbium eversio, ruinae
ecclesiarum, attestantur. Confugiens igitur Alanus ad socerum
suum regem Francorum, ipsius interventu data filia sua scilicet
haeredi suo Wigano‚ ad pacem suscipitur restitutus, Quievit
autem diu et siluit hac confoederatione tota illa regio. Contigit
Wiganum cum uxore sua in scaccis ludentem ad majores operas a
suis vocari, liquitque loco suo fidelem sibi militem ut cum domina
ludum illum finiret et abcessit. Cum ergo domina vicisset, ait
militi secum ludenti, ‘⁶ Non tibi, sed orbi filio mat.'’ Quod im-
properium Wiganus cum aequanimiter ferre non posset, ad Alanum
Rebrit properans inopinum invasit, qui confectus ad ecclesiam
beati Lewi confugit solus, et clauso hostio supplex oravit beatum
Lewium quatinus alterum custodiret meritis suis dum ipse armis
in altero restitisset hostibus. Erant in ecclesia duae portae. Cum
igitur non possent hostes per· portam sancti, per suam licet vix
ingressi abstrahunt virum, et coram ecclesia genitalibus privant
et oculis; unde factum est ut in illius sancti Lewi parochia nullum
animal parere possit adhuc sed maturo partu egrediuntur ut pariant.
Wiganus ut plena glorietur ultione, ablatis secum in monica
sinistra oculis et genitalibus Alani, celato et facto et proposito
facie jocosa et hilari, domum reversus cum uxore considet ad

