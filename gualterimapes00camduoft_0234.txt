214 GUALTERI MAPES [Distinc. V.

Gauter vendenge, et Buchard grape,
Et Willielmus de Gurney hape 3
Lowis prent que que lur escape.

Carmine publicato senserunt illi furta detegi, conscientias reve-
lari 3 doluerunt igitur et in ultionem armati, quaecunque nocere
possunt in ipsum congerunt, insidiantur et reum regi deferunt, et
cum ipsum frequenter moveant, a pietati amovent. Matrona
tandem quaedam nobilis et ditissima, sed famae lubricae, magno
rancore multaque superbia debacchans, astantem regi Waleranium
accusabat, quod de se Waleranius sed et de rege cantasset
obscoena carmina. Rex autem inde motus ait, ‘⁶ Galeranne, mea
fero patienter opprobria, sed hujus consanguineae meae dissimulare
non decet, cum ipsa sanguis meus sit, et unum membrorum
meorum.” Respondit GallerannuS, ‘⁶ hoc herniosus es membr0,”
quod facetius Gallice dicitur, De cest membre es—tu mayrinez. Rex
et hoc verbo se reverenter habuit. Riserunt alii, sed ipsa se
derisam dolens intulit, “Domine rex, dimitte mihi vindictam ut
morem ei gerem. Novi satis qua mulctandi sunt ultione mimi3
tres ei queram meretriceS, quarum verbere suo more castigetur.”
Tum Walerannus, ‘⁶ Domina, bene perfecisti, nam nisi duae tibi
desunt.'’ Tum illa cum lachrymis has vindicari petit injuriaS, et
tres illi quos offenderat suas adjiciunt querelas et proscribunt
miserum. Galerannus igitur ad dominum nostrum, regem
scilicet Angliae, confugit, et benigne susceptus est. Walterus
interim domos ejus dejecit, vineas evulsit, virgulta subvertit, sepes
dissipavit, omnia destruxit. Dominus autem noster bis literis
suiS, ter ore proprio, dominum Lodovicum petenS, non est exau-
ditus ut restitueretur. Videns igitur se Wallerannus nullius inter-
cessione posse restitui, quia Lodovicum piissimum noverat, ad
pietatis ejus auxilia confugit, et regibus praedictis colloquentibus
in campo maximo, circumstante multa corona militum, nostro
rege praemunito, venit VValerannus insidens equo modico nigro
macieque deformi, vili nimis in habitu, fractisque vetustate vesti-
buS, hircus et illotus, ipsis calcaribus a talo dependentibuS‚ in

