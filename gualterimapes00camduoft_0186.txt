166 γ GUALTERI MAPEs [Distinc.1V.

et secundum scientiam, qui praecipitatam indiscreti pontificis et
iracundi secutus est sententiam. Qui pastor ovile negat ovi veni-
enti de deserto, non aperit antequam balatum audiat, non suam
dicit, cognoscit eam et non ignoscit, immo repulsam eam antici-
pat? Prodigo pater occurrit filio, clementer amplectitur et ac·-
ceptat, stola prima vestit et vitulo saginato satiat. Durius hic pater
venientem repulit, petenti panem objicit lapidem, ovum roganti
dat scorpionem3 non patris verbera, non matris ubera, vitrici

gladium, novercae venenum bajulat.

De quodam monacho Cluniacensi contra votum suum in castris
militanti. vii.

Quaeri etiam.potest de salute monachi CluniacensiS,* qui cum
se ibi relictis multis castellis et opibus infinitis reddidisset, post
paucos annos a filiis et omnibus suae terrae optimatibus ad regi-
men relictae ditionis repetitur, quatinus scilicet habitu retento ad
expeditionem eorum et consilium in castris militet, et multis lachry-
marum instantiis optinetur, et ab abbate dimittitur. Exire jubetur
sub armorum interdicto, rebusque reformatis ad pacem ad poeni-
tentiam reverti. Receptus igitur in castris formidabilem hostibus
rumorem tulit, erat enim vir magni consilii et acerrimae probitatis,
Convocatis ergo suis et alienis quoscunque potuit, in latentes et
praestolantes quid fiat, insurgit, rapidisque furit in hostes irrup-
tionibus, frequenter assilit et in instantia perdurat fortiter, unde fit
ut saepe conficiat quos impares inveniat astutiae vel fortitudinis,
Indies convalescunt ex afflictione quos ipse tuetur, ut illam pro
beatitudine successuum pacem et concordiam timeant hostium
quam in ejus optaverint adventu. Confectis tandem omnibus et
ad jugum fere coactis inimicis, in dolo petunt inducias. Annuit
ille, juratasque donat et suscipit. Verumtamen illi diem praeve-
nerunt induciarum, collecto clam quantocunque possunt exercitU‚

²* This is the same story which has been already related, though a little differently,
in Distinc. l. e. 14.

