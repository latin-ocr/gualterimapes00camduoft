190 GUALTERI MAPES [Distinc. IV.

Audientes hunc tumultum quos absconderat sapiens centum milites,
Leucium subiti occupant, ipsumque familiamque captos tanquam
proditores digna morte suspendio mulctant. Cessit autem ex hoc
tota Britannia Salomoni et suis haeredibus· Quicunque lector
haec perlegere dignatus fuerit, ex multis et diversis hinc edoctus
injuriis ad cautelam armabitur, quam observare cum indemnitate
non poterit, nisi fortissimo compescuerit avaritiam freno, quae
fame arctius et siti omnique necessitate faedius impellit in pro—
fundum nequitiae. Nam et haec horum causa fuit excessuum.

De Saeva et Ollone mercatoribus. xvi.

Sceva et Ollo, pares aetate, moribus impareS, pueri de plebe,
adepta simul modica substantia, facti sunt nostris institores tem-
poribus parvarum prius mercium, et deinde frequenti successu
magnarum. Nam a collariis bigarii, a bigariis multorum domini
effecti sunt aurigarum, semper autem fideles socii. Ampliatis
ergo mercibUS, ut alias dicitur, crevit amor nummi quantum ipsa
pecunia* Jam societatis vinculum et communitatis unio displi-
cuit, separata placet proprietas, dividunt omnia, sortes mittunt,
tollit uterque quod sibi seorsum ponitur, recedunt ab invicem dicta
acceptaque salute. Sceva, ut erat liberalis et secundum suam
facetus sortem, cum lachrymis hortatur Ollonem ut nulla de caetero
sit inter eos commeantium raritas nunciorum, quibuscunque con-
sideant villis aut urbibus, aut separatis personis unitatem faciat fre-
quentata commonitio dilectionis. Elegit in Ravenna manere Sceva,
castusque diu mutandis mercibus studuit. Ollo Papiae formosam
duxit uxorem. Primis inter eos temporibus multi sudabant nuncii,
tandem quieverunt. Sceva enim ut Ollonem visitaret Papiam
petiit cum multa manu servientium, et bene redimito, et ecce
Ollonem obviam habuit cum bigis onustis properantem ad nundinas

* Juvenal, Sat. xiv. l. 139.

