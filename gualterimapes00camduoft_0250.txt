230 GUALTERI MAPEs ’ [Distinc. V.

regem Henricum secundum, erat idem rex Henricus multarum-
que grossarum et pinguium eleemosinarum occultus auctor, ne
pateret sinistrae quod dabat dextera. Missus autem a Jerusalem
episcopus Acharanensis quaerere contra Saladinum auxilium, con-
gregatis cum regibus Francorum et Anglorum utriusque principi-
bus, allegabat pro terra praedicta censum petens· Rex autem
Francorum, quia tunc puer, urgebat amicabiliter regem Anglorum
dicere primum3 qui respondit, ‘⁶ Proposui cum opportunitatem
habuero loca sancta Christique sepulchrum visitare, sed pro modo
meo donec id fieri posset succurram ei, liquet enim quod urgens
et ardua necessitas tantum emisit nuncium. Sexaginta millia mar-
carum illuc per ipsum et meos hac vice tranS1nittam.” Quod
dixit infra mensem implevit, vel tunc vel post nullum inde fati-
gans exactione vel exigentia, ut multi solent a subditis quod
impendunt praelatis eripere. Rex autem Franciae quasi sagitta
subita percussus, et omnes principes ejus obmutuerunt3 nec ipse
rex nec aliorum aliquis tanto verborum audito culmine quicquam
promittere sunt ausi. Haec autem facta sunt apud Silvanectum.
Has lx. m. marcas episcopus ille Acrae, quae prius Acharon diceba-
tur, tulit ad Sur, quae prius fuerat Siria. Nam antequam venisset,
capta fuit Jerusalem et Acra, et his marcis defensa fuit Sur et resi—
duum terrae Jerusalem per manum Bonefacii marchionis de Mon-
teferrat0‚ quem'post praesentibus Philippo rege Francorum et
Richardo Anglorum duo Hassasisi occiderunt in foro exercitus
eorum, quos rex Richardus statim fecit in frusta concidi. Dicunt
Franci quod ipse Ricardus fecit hoc fieri per invidiam, et quod
procuravit mortem Bonefacii. Rex autem Henricus secundus
supradictUS, multis clarus moribus et aliquantis obscurus vitiis
fuit. Vitium est quod a matris suae doctrina, ut praedixi, con-
traxit, dispendiosus est in suorum negotiis, unde fit ut antequam
negotia eorum consequantur multi moriantur, aut ab ipso recedant
tristes et vani, fame cogente. Vitium aliud est, quod cum per-
hendinat, quod raro fit, non permittit se videri secundum vota
bonorum, sed in interioribus clausis solis illis copiosus est, qui

