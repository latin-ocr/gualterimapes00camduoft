107

GUALTERI MAPES

DE NUGIS CURIALIUM

DISTINCTIO TERTIA.

Incipit tertia. ProloyuS. i.

CUM a palatii descendunt palatini negotiis regalium operum im-
mensitate defessi, placet eis ad humilium inclinari colloquia, ludi-
crisque levare pondera seriorum. Hoc tibi vultu placeat, cum a phi-
losophiae vel divinae paginae senatu respiraveriS‚ voluminis hujus
innobiles et exangues ineptias vel audire vel legere recreationis
et ludi gratia. Non enim fori lites aut placitorum attempto seria3
theatrum et arenam incolo nudus pugil et inermiS‚ quem in arma-
tos obtrectantium cuneos talem ultro misisti theatrum, tamen hoc
et hanc arenam si Cato visitaverit aut Scipio vel uterque, veniam
spero dum non districte judicent. Scribere jubes posteris exem-
pla quibus vel jocunditas excitetur vel aedificetur ethica. Licet
impossibile mihi sit hoc mandatum, quia pauper poeta nescit antra
musarum, non difficile legere vel scribere quod bonis sua faciat
utile bonitaS, cum omnia bonis cooperentur in bonum, nec terrae
bonae mandare semina quae proficiant. Sed quis animum nequam et
discolum excolat, cum dicat scriptura, Acetum in nitr0, et qui
cantat carmina cordi pessima* Carmina cantavit Sadius‚ si placet
audire.

’ἓ Prov. xxv. 20.

