240 GUALTEm MAPES [Distinc. V.

cupido cordi vultures apponuntur, id est affectus nigri, divellentes
ipsum, quia non luctavit, appetitui pravo non restitit3 sed non
Tityus qui J unoni dissolutae mentis non celavit angustias, cogitat,
loquitur, agit contra bonum illum qui nec abiit, nec stetit, nec
sedit. Filiae Beli contendunt ibi cribris implere vasa forata sine
fundis, omni liquori pervia, Letheique laticis haustus perdunt
assiduos. Belis virilis vel virtuosus interpretatur 3 hic Pater noster
Deus est, nos ejus vero filii, quia non virtuosi, non robusti, sed
filiae, nam in impotentiam effeminati, cribroque a paleis grana
secernit, id est, discretione. Vasa complere pertusa laboramus,
id est, animos insatiabiles, quorum adulteravit ambitio fundum,
qui sorbent quod infunditur instar Charybdis, et sine plenitudinis
apparentia non cessant haustus perdere vanos. Cribrum hoc non
colat a liquido turbidum, a sereno spissum, cum ad hoc creatum
sit, nec retinet aquam fontis in vitam aeternam salientis 3 non aquam
quam qui biberit non sitiet iterum, sed aquam Lethis, cujus non
meminit bibitor, quae guttur infatuat, quae sitire dat iterum,
quae furtim ad animam ingreditur, quae cum ea congreditur et in
limum intrare impellit profundum. Cerberus ibi canis triceps,
janitor iste quos in omni silentio mitis inducit exire volentes, trina
voce terribilis arguit. J anitor ille Ditis aulam avido ditat ingreSSU,
recessu non vacuat, retinet non effundit. Habet etiam Dis hujus
curiae quos tradit reos carceri, qui quasi compatientes eis simulata
conducit in foveam. Cum autem ex benignitate principis exire
licet, trinis oblatrant avidissimis terroribus petitione, cupiditate cibi,
potus, et vestis, nudosque pro direptione omnium quae non habent
promittere cogunt, vere quidem Cerberei, quia carnes compediâ€˜
torum voranteS, et recte canes qui norunt ex afflictis hiatus implere
triplices. Hi famem patiuntur, ut canes non discernunt cujus cibos
rapiant, nec inter carnes et cadavera recentia a situ foetorem ab
odore separant quid liceat negligenteS. In fuliginoso Ditis obscuri
palatio Minos, RhadamanthUS, et AEacus sortem mittunt in urnam,
judicesque praesunt censuram miseriS, mala statim pensant, bona
differunt, aut vana faciunt, si sors saeva ceciderit, animadvertunt

