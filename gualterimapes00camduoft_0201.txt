Cap.xiv.] DE Nuois CURIALIUM. 181

levamen habemus, laetitiam nescimus; sublevamur solati0, gaudio
non beamur. Ascendit autem in nobis curn divitiis moeror, quia
quanto quis major est, tanto majori quassatur suae voluntatis
assultu, et in praedam aliorum diripitur. In hac ego miserabili et
curiosa languesco curia, meis abrenuntians voluntatibus, ut
placeam aliis, Cum enim paucissimi juvare possint, quivis
nocere potest3 nisi placatam habuero solus universitatem, nihil
sum3 si virtuosus praecessero ut fiam invidiosuS, clam detrahent,
et defensores meos deceptos apparentia dicunt, si placet. Fatuum
judicant, pacificum, desidem, tacitum, nequam, bene loquentem,
nimium benignum, adulatorem, nihilum sollicitum, cupidum, pes-
tilentem, pium, remissum, divitem, avarum, orantem, hypocritam,
non orantem, publicanum. Necesse habent ad hos succincti
tumultus, ut virtutibus suppressis armentur vitiis3 utriusque
locum caute distinguant, ut bonis justi videantur, malis pessimi.
Consilium autem salubre nemo ambigit, ut semper in occulto
colatur TrinitaS, et in cordis arcana puritate sincera devotio
celebretur, quatinus interius solennitate servata, decenter et caste
defensa quocunque modo saccum concidi permittat DominUS.
Non permutent extrinseci casus in terrorem hominem, nec trans-
euntium perturbent accidentia residentiam animae substantialem
in Domino. Hoc de nostra velim manifestari curia, quia nondum
audita est ei similis praeterita vel timetur futura. Cupio etiam ut
postera recordetur hujus malitiae militia, sciantque tolerabilia per·
peti a nobis intolerantiam passis edocti. Surgite igitur, eamus
hinc, quia inter ejus operas cui abrenunciavimus in baptismo Deum
placare vel ei placere non vacamus 3 hic enim omnis homo vel
uxorem ducit vel juga boum probat, quas excusationes quomodo
Salius vitaverit, audite.

De Salio filio admirandi majoris, xiv·

Salius, natione rituque gentilis, filius admirandi majoriS,

