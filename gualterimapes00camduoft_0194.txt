174 GUALTERI MAPEs [Distinc. 111.

modico fit impar omnibuS, universos excedit, fit panis esurientium,
vestis egentium, et omnis oppressionis prompta redemptio 3 et non
est civitas cui non sit invidiosa Remis.

Audiens haec et videns filia Babylonis misera, quae per super-
biam ipsum in vallem redegerat, consuetos expectat auribus arrec-
tis nuntiOS, moramque miratur et arguit, et se tandem spretam
intelligenS, quos fastidiosa repulerat tum primo concipit igneS.
J am vivit lautiUS, et cultius incedit, et ipsi verecundius obviat,
et reverentius loquitur, et se per omnia delapsam in vituperium
sentiens et abjectionem eo bibit cipho rancorem animi quo propi-
naverat amatori suo furorem. Frenum igitur arripit amenS, et
quo lora flectant aut retrahant non curat, sed quibus impetitur ,
calcaribus toto facit obedientiam cursu, et quibuscunque modis
ipsam ille temptaverat, id est omnibuS, ipsum aduncare conatur.
Sed frustra fiunt insidiae, tenduntur retia, jaciuntur hami. Nam
odii veteris ultor et novi adulator amoris ei quicquid dare solet
dilectio negat, quicquid odium infligere jaculatur. Exinanitis ergo
conatibUS, augmentatur in amentiam amor, sensumque doloris
excedit acerbitaS, et sicut medicinam membrorum stupor non ad-
mittat, sic animus exhaustae spei solatia non sentit. Excitat eam
tandem quasi mortuam suscitet anus vicina Gerberffi, et ipsum a
tugurio suo per foramen ostendit deambulantem in medio modico
pomerio in fervore diei post coenam solum, quem etiam post pusil-
lum decumbere sub umbra vident esculi tortulosae, sopitumque
quiescere. At non illa quiescit, sed pallio rejecto sola camisia ves-
tita sub ipsius se chlamide totam toti conjungit, capiteque velatO,
ipsum osculis et amplexibus excitat. A vinolento et saturo leviter
optinet quod quaesierat3 in unum enim Veneris aestum convene-
rant juventutis et temporiS, ciborum et vini, fervor. Sic nimi-
rum semper assurgunt Veneri Phoebus et Pan, Ceres et BacchUS,
a quorum ubique conventu celebri Pallas excluditur. Instat illa
complexibus et osculis et tacita verborum adulari blanditie,
donec ille Meridianae memor pudore confusus et non modico
timore trepidUS, eam tamen verecunde vitare volenS, sub redeundi
promisso recedit, et in nemore solito a pedibus Meridianoe veniam

