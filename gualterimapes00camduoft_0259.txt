cap. vii.] DE NUG1s CUR1AL1UM. 239

quem advocare videntur, qui dolorum incentor est et idolorum
in suis faber3 Acheron, tristitia scilicet vel ex factis vel ex dictis
poenitentia, vel ex cupitis et non assecutis3 flagitiorum aut flagella
paenarumve passiones hic assignare possumus si fas est. Charon,
inferni portitor, neminem in cymba transvehit nisi qui stipem ab
ore porrigit, ab ore dicitur, non a mann, quia noster portitor si
promiseris obsequitur, si dederis te non cognoscet amplius· Sic
frequenter et in aliis in curia praejudicat umbra corpori, dubie-
tas certitudini, dationi promissio. Tantalus ibi luditur a fuga
fluminis3 nos hic bona quae summitate digitorum tangimus refuga
fallunt, et quasi jam obtenta disparet utilitas. Sisyphus ibi saxum
ab imo vallis ad montis apportat apicem, indeque revolutum sequi-
tur ut relapsurum revehat3 sunt et hic qui divitiarum altitudinem
adepti, nihil actum putant, et relapsum cor in vallem avaritiae
sequuntur, ut illud in montem ulteriorem revocent, quo quidem
consistere non datur, quia spe cupitorum semper adepta vilescunt.
Cor autem illud saxo comparatur, quia Dominus ait, Auferam cor
lapideum et dabo carneum.* Det DeUS, et sic faciat curialibus,
ut in aliquo montium pausare possint. Ixion ibi volvitur in rota,
sibi saepe dissimilis, super subter, hinc et illinc3 habemus et nos
IxioneS, quos sorte sua volubilis fortuna torquet. Ascendunt
ad gloriam, ruunt in misericordiam, sperantque dejecti, supremi
gaudent, infimi lugent3 dextri sperant, sinistri metuunt3 cumque
sit undique timendum in rota, nullius in ea sine spe locus est,
et cum ipsam speS, metus, gaudium, luctusque participent, sola
sibi familiam spes facit et detinet. Tota terribilis est, contra con-
scientias tota militat, nec inde minus appetitur. Tityus J unonem
prima visione cupivit, ultroque motum secutus illicitum fatui
jecoris non refrenavit ardorem, unde merito punitur eodem jecore
quod ad sui detrimenta renascitur 3 vulturum aviditatem exhibet,
quod cum non deficiat, inflictum est ut non sufficiat. Nunquid
non sum ego in curia Tityus, et forsan alius aliquis cujus

¹* Ezech. xxxvi. 26. Et dabo vobis cor vestri: et auferam cor lapideum de carne
novum, et spiritum novum ponam in medio vestra, et dabo vobis cor carneum.

