24 · GUALTERI MAPEs· [Distinc. Ι.

sunt in stipendia militum, facti mercedes et merces eorum. 'Cum
tot illi contribulatissimae civitati prophetae dixerunt ululatus et
pestes, clades et mortes, hac vice videtur Dominus eorum oracula
cumulasse. Saepe liberavit eam Dominus, et in omni furoris impetu
non est oblitus ejus misereri3 at nunc ubi nulla seminaria, nullae
reliquiae, nihil est residuum, quae nunc liberatio, quae nunc expec-
tatio, quae nunc misericordiae spes? Certe Dominus Jhesus: licet
nemo videat unde possit aut quomodo rei prorsus perditae sub-
veniri. Nam idem ipse qui surditati fuit auditus, caecitati visio,
putri mortuo vita, nos per impossibilia multa docuit in nullo
desperandum. Factus est olim velut inimicus servo suo David
amator ejus Dominus, ob numerationem populi quam fecerat, quasi
meritas ei laudes victoriarum abroganS, et quasi sibi suaeque
multitudini praeliorum ascribens eventUS, et per angelum per-
cussorem septuaginta milia trucidavit hominum. Castigatio fuit,
non ultio, quae superbiam humiliavit, quae non hostium fecit vic-
toriam, non inimicorum extulit laudem, non civium excitavit
invidiam, non verecundiam laesit, non inflixit dedecus, non resi—
duitatem abstulit3 quae modum habuit, quae direxit regem, quae
populum pro parte servavit seminarium3 haec patrem sentire dedit
non hostem, virgam non gladium. Non fuit ibi rerum vastatio
vel possessionis alienatio, nec est translatum imperium3 archa
resedit, sacra manserunt, residuisque securitas3 mortuos nume-
raverunt, planxerunt, sepelierunt 3 felici gavisi sunt infelicitatis
exitu. Sed quis hujus infinitae misericordiae finis, quia quorum
vincula disrumpi promisit Dominus, effrontes et effrenati daemones
totum sibi quod honestatis, quod boni, quod Dei, per suos ap-
propriaverunt vel deleverunt 3 quod ignominiae, quod malitiae, quod
suum extulerunt, et in summa ibi pace stabifissimo sanxerunt ob-
tentu, sic autem ut jam fiat voluntas eorum sicut in inferno sic et in
terra. Castigati sunt illi non mortificati, sed isti mortificatinon casti-
gati. Moti sunt hinc multorum pedes, et effusi gressus plurimorum,
non attendentium quod non est hic nostra Jerusalem. Nos autem

