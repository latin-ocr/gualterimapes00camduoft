162 GUALTERI MAPES [Distinc. IV.

ubique pessimos praeficit, vires illis adjicit et potestatem auget qui
nequius in innocentes insurgunt, et qui miserere nesciunt super
omnes constituit. Nulli. suorum parcit qui parcere velit, nullum
et bonum impunitum, nullum malum irremuneratum 3 et cum nec
parem in terra nec rebellem reperit, instar Capanei a coelo provo-
cat inimicos. Cimiteria spoliat, violat ecclesiaS, nec timore vivo·
rum nec pietate mortuorum absistit3 et valde justum est ut qui
de Deo non habet reverentiam, nihil timeat ante ruinam, sed
exaltetur semper ad praecipitium “cor ut longaeva nequitia subita
securi praecidatur. Percellitur anathemate, nec timet 3 vitatur ab
omnibus, nec horret3 famam ,fugit et quaerit infamiam. Omnia
cassavit omnium consilia 3 jam ipsum nemo reprehendit, nemo
castigat, sed desperantibus amicis et silentibus ut lapis a vertice
abruptus totum lapsus ad ima decurrit irrevocabiliS. Ita liber et
expeditus et dimissus ab omnibus, magnis saltibus ad tartara
tendit, et ut mare ventis, ita maledictis attollitur et intumescit,
afflictioni tempestuosius universorum imminens, et licet petita
suscipiat rapiatque negata, nulla potest affluentia sedari, nec totam
terrae depasta pretiositatem satiatur ambitio.

J am satis Olga securus, servique tenens sui animam certissimis
astrictam vinculis, se die quadam ipsi solivago sub umbra nemoris
obviam facit. Consident et confabulantur, recordatisque novis
iniquitatum et scelerum propriis inventis, laudatur Eudo, ridet
Olga, victos fratrem suum et se discipulosque fatetur eorum tantae
cladis et immanitatis artibus, Serio tan dem Olga suspiranS, et post
longam meditationem in angelum se transformans lucis, ait,
‘⁶ Carissime mi, quocunque tendant haec ludicra? consilium animae
tuae ne differas; displicet mihi quod majorem exerces nequitiam ⁶
quam meam deceat fatalitatem, et licet tibi rideam, non libet quod
te derideant qui tibi struunt ad perditionem insidias. Haec enim
sunt opera Sathanae, Berith, et Leviathan. Scias quod a nobis et
etiam ab angelis Domini sunt abscondita judicia dominici pectoris3
sed quae fato decurrunt, vel secundum elementorum foedera prae-
notata sunt, quae per astrorum ortum, occasum, et motum signi-

