58 GUALTERI MAPES [Distinc. I.

mutet contumeliae vasa in misericordiae habitacula, ut ipsi videant
se certiuS, et se tanto minores aestiment coram justo et magno,

quanto magis ipsi contritos et humiles deriserunt, et hos religionis
cultus novitas adinvenit.

Recapitulatio Grandimontensium. xxvj.

Est etiam alia, ut supradictus est, Grandimontensium secta,
quae a quodam Stephano sumpsit exordium, qui regulas suas ex
Evangelio scripsit, omnem exterminans avaritiam. Unum habent
priorem presbyterum, qui domi perpetuus est, qui nulla ratione
septum egreditur, nulla prout alicujus vocatione praemoveri votiS,
omnibus a subditis timetur, et quae non vidit aut videbit pro voto
moderatur. Clerici semper inclusi sunt, cum Maria delectentur,
quia non datur egredi ; laici respondent hospitibus3 oblata non,
exacta suscipiunt, et gratanter erogant, officia domus et negotia pro-
curant, et cum in omnibus videantur domini, dispensatores et
servi sunt interiorum, quoniam eis administrant omnia, ut nihil eos
movere possit alicujus indulgentiae sollicitudo extra primam inda-
ginem. Nihil operis faciunt, nullum suscipiunt ad habitationem
locum, nec in aliqua residentiam faciunt parochia, sine plena me-
tropolitani aut archidiaconi licentia, firmata etiam prius cum paro-
chiali presbytero ,stipulatione de ...... anima pro decimis et ob-
ventionibus loci suscipienda. Animalia non habent, exceptis
apibus3 illas autem concessit Stephanus quia . . . . non artem pa-
bula et fructus eorum simul et semel publice percipitur. Nihil
ex eis avaritia singularitatis expecti nec decor alluit possessorem.
Cum magister autem eos ad negotium evocat, duo simul aut
plures exeunt, et in eis nemo solivagus quia ne soli si ceciderint non
habent sublevantem. Omni petenti manum aperiunt3 cum cibus
non superest, per diem unum esuriunt, et ei dicunt cujus est orbiS.
Si autem non eos audierit, egrediuntur in crastino duo, nunciant-
que pontifici fratrum esuriem. Si vero nec ille, jejunant donec
eos Dominus per aliquem visitaverit. Conservationem interius
arcanam tenent, praeter episcopum et summos principes non ad—
mittunt quempiam. Hii autem nihil inde praedicant despicabile.

