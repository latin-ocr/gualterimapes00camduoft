Cap. vi.] DE Nuols etiamnum. 225

principii ascribebat familiae, et cui minus annuatim dabatur centum
per nuncium suurn percipiebat solidos, et quandocunque conti—
gisset ab ipso mandari, suscipiebat in adventu suo singulis diebus
a recessu residentiae suae singulos solidos· Hoc autem modo se
habebat in regnO. Certissime providebat et pronunciari faciebat
publice dies itineris et perhendinationis suae, numerum dierum
et nomina villarum, ut posset scire quivis errore semoto vitae
suae statum per mensem. Nihil improvisus aut improvidus aut
properanter agebat. Anima regali more decentique moderamine
faciebat, unde a transmarinis ad curiam suam properabatur a
mercatoribus cum mercibus et deliciis venalibuS, et similiter ab
omnibus Angliae partibuS, ut non essent alias nundinae fertiles
quam circa ipsum quocumque divertebat. Erat autem summa
gloria ejus in observatione pacis et in subditorum sibi copia.
Neminem volebat egere justitia vel pace. Constituerat autem ad
tranquillitatem omnium, ut diebus vacationis vel in domo magna
vel sub divo copiam sui faceret usque ad horam sextam, secum
habens comiteS, baroneS, et proceres vavassores. Juvenes autem
familiae suae non aderant ei ante prandium, nec senes post, nisi
qui ex voluntate sua se ingerebant ut discerent aut docerent.
Hoc autem modo continentiae per orbem audit0, sicut aliae vitantur
curiae, sic appetebatur ista, et facta celebris et frequentata. Fre-
nabantur tyranni vel domini vel ministri, continebatur omnis
avaritia, quae tunc adhuc erat vitium, nunc alborum est regula
monachorum. Nemo diebus illis pauper nisi fatuus, Cibus et
potus avidius dabantur quam sumebantur. Cuicunque propo·
situm erat ex alieno vivere, ubique tam gratanter exhibebatur
ut nusquam ignominiosae vitae puderet. Cum quis comes aut
magnorum principum ex judicio cadebat in regis ut dici solet
misericordiam, multum erat dare c. solidOS, quos tamen infra
triennium persolvebat, et de querelis prius ortis pax in foro
regio cuicunque sub misericordia constitutO. Hac autem
causa multi delinquebant ut inciderent in ipsam, et delectaban-
turin ea teneri. Erat autem rex Henricus rex Angliae, dux

CAMD. soc. 2 G

