134 GUALTERI MAPms [Distinc. ΙΙΙ.

’ descendit, equisque mutatis laeti properant3 falsa domina se falli
non sentit, et nescia quo tendat vota sequitur irrita. Raso labore
victus et longa vigilia dormit in equo et ab uxore stertens agnoscitur.
Orat illa quod modicum divertat donec dormierit3 ille divertit sed
descendere timet, lancea fultus somnum capit. Miles ergo cui
non concessa scandala delusuS, totam concitat urbem, dominam
fugisse nunciat, et ecce ipsum cum manu armatorum multa prope
locum dormitionis, Pessima illa, quae non cessat scrutari qualiter
eripiatur, venientem videt et quibuscunque potest advocat signis,
Illis jam prope agentibus, equus Rasonis non assuetus in con-
gressu quiescere, levato capite hinnit, et pedibus arenam terens
dominum suum a morte praemunit. Beneficio cujus excitatus Raso
primis incursibus resistit fortiter, filiumque suum quem in proxima
sperabat silvula familiamque voce praecelsa evocat. Illi spe sua
nullatenus segniores velociter advolant, et obvias fortiter abrum-
punt acies. Raso equi sui celeritate quocunque vult transfertur,
et quibuscunque cupit hostibus imminet3 familiam suam hortatur,
et se totum impendit ultioni. At filius suus sicut unicus unice
patrem diligens uniformiter et omni conatu satagit illam ulcisci
quae causa malorum extitit, qua tandem decollata, cum capite ipsius
triumphator abscedit. Redit Raso cum suis laetissima trophaea re-
ferens, De caetero caeteris ait, ‘⁶ Cavete et ego vobis dico, Rasoni
credite, quoniam quae multa evaserunt aves retia modico tandem ca-
piuntur in laqueo, sicut haec avis. Scriptum est: Frustra jacitur rete
ante oculos pennatorum 3* hujusmodi pennatis raro frustra jacitur 3
non enim habent oculos haec aviS, haec vulpa, haec foemina tot bonas
viderat fidei suae facieS, tot audierat et non exaudierat divitum
preceS, et a facie Sarraceni captivi exlegis et attenuati capta exlex
facta est et vilis et adultera, legis et viri quibuscunque secundum
Veneris loquor jura se retibus debuit, se negavit, et sibi laqueum in-
debitum et inopinum injecit 3 haec pennas habuit quoniam avolavit,
oculis caruit quia se non cavit, eo quod sibi visum est crimen dul-
cius quo nocentius, quo Rasoni damnosius 3 at non similiter Rol-
loni ut Rasoni sua nocuit innocentia.

²¹< Prov. i. 17.

