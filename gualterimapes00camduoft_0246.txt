226 GUALTERI MAPEs [Distinc. V.

N ormaniae, comes Britanniae, consul Cenomaniae, Scotiae‚ Galweiae,
totius Anglicanae dominus insulae; quae cuncta regebat tam
potenter tam dispensanter, quasi bonus paterfamilias domum
unam. Ab abbatia monialium Wintoniae monacham sacratam et
sacram, regis Scotiae sororem Davidis, ad lectum suumin con-
jugem accepit, Roma nec annuente nec abnuente, sed permittente.*
Suscepit ex ea filium qui juvenis factus in Raso Barbari fluctu
submersus est, et filiam Matildem, quae nupsit Henrico Romano-
rum imperatori, qui sine liberis decessit; ipsa vero a patre suo
data est Gaufrido Andegavorum comiti, cui tres peperit, Henrieum,
Gaufridum, Willielmum, viros strenuissimos, Minores autem cito
facti sunt de medio, Duorum annorum erat Henricus primoge-
nitus Gaufridi, quando avus suus Henricus rex decessit, cui Ste-
phanus nepos ejus ex sorore et Blesensi comite Stephano successit
in regnum, vir annorum, industria praeclarUS, ad caetera fere idiota,
nisi quod in malum pronior3 sub quo duobus annis fere siluit
regnum, tertio vero Robertus filius regis Henrici, Gloucestriae
comes, visa regis ineptia, per instinctum et sapientiam Milonis
post comitis Herefordiae, vocavit ab Andegavia Matildem et Hen-
ricum filium ejus ad regnum, qui sapientia Milonis et strenuitate
regem Stephanum ad compositionem hujusmodi compulerunt,
quatinus regno jurato Henrico ipse teneret donec de medio fieret,
et infra tertium annum mortuus est, apud Faversham abbatiam
nigrorum monachorum quam ipse fundaverat sepultuS. Cui
successit Henricus Matildis filius, in quem injecit oculos incestos
Alienor Francorum regina, Lodovici piissimi conjux, et injustum
machinata divortium nupsit ei, cum tamen haberet in fama privata
quod Gaufrido patri suo lectum Lodovici participasset. Praesu-
mitur autem inde quod eorum soboles in excelsis suis intercepta
devenit ad nihilum. Ipse vero Henricus quando regnare coepit,
erat quasi viginti annorum, et triginta sex annis regnavit invictus

’ὃ Henry I. married Matilda‚daughter of uniting the Saxon and Norman blood on
Malcolm ΙΙΙ. of Scotland, and niece of the throne, and thus establishing the Nor-
Edgar Atheling, by which he aimed at mans in peaceful possession.

