120 GUAL'rEm MAPES > [Distinc. 111.—

virgo quae Galonis laeserat in ore virginem, eo quo praevisa-
fuerat modo· Gigas igitur armatus egreditur, ad cujus im-
mensitatem expalluit tota corona generali gemitu, veram ad-
mirationem confessa. Gigas insidet equo maximo tanto pon- ’
deri satis apt0, factisque discursibus et giris exacerbat eum, et
futuram edocet necessitatem, et quasi lusibus ad seria praeparat
proxima. Quicunque vident mirantur et metuunt, et super
Sadium levant ululatum, et quanto persequuntur favore Sadium
tanto persequuntur Galonem odio. Audiunt ipsi nec moventur,
sed agunt inter laudes et convitia fideliter SadiuS, fiducialiter Gale.
Gigas igitur in Galonem irruit obvium, diversis se petunt ictibus 3
gigas fractam linquit in scuto Galonis lanceam, Galo gigantis equum
a fronte consuit in armOS, et utrumque sic dejicit. Videns igitur
is ipsum cum equo simul obrutum, tanquam ardua quercus ab
ultimo securis ictu corruentem, ait, ‘⁶ Quia Galonem in tua potes-
tate constitutum armari permisisti, ne tibi foret impar cum inermi
congressiO, descendo, ne mihi fiati naequale cum pedite duellum.''
Descendit, exsurgunt pediteS, et in alterutrum fortiter insurgunt.
Rex multo deplorat gemitu nepotem, qui nullo subest periculo,
Regina Sadii dat in vultum convitia, multisque lacerat absentem
opprobriis, Sadius eam decipi gaudet, cum silentio sustinenS, et
ut amplius invideat aversus ab ipsa quam consolari coeperat qua-
tenus datur amanter excolit. Regina videt et invidet illam electam,
se spretam arbitrans, iraque succensa duplici duplicat et triplicat
utrique rixas. Quociens aliquid sinistri Galoni casus affert, omnium
convertuntur in Sadium oculi. Cogitatur et dicitur in Galonem
detractiO, sed in Sadium fit detractionis ostensio, Secundum formas
bellantium videtur inaequalis congressiO, secundum ictus plena
indicatur aequalitas et minoris major audacia. Retrocedit ex
industria gigaS, ut irruentis impetum quasset inopino subitoque
repulsu, sed tam prope, tam acriter instat Gale, tam indefessus,
ut omnino gigas a spe fraudetur, et ut fuga spontanea jam fiat
necessaria, jam in amicae suae tapeto vacillat, et ipsum Galo repen-
tino conatu propellit ut ad illam gigas talo offendat et ultra cor-
ruat. Clamor hinc attollitur, illinc submisse gemunt suspiria,

