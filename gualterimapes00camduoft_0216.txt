196 GUALTEm MAPEs [Distinc. v.

praesentes vero Caesares nemo loquitur, eorum tamen mores cum
fortitudine, temperantia, et omnium admiratione praesto sunt ad
calamum. Alexander Macedo subacti sibi mundi calumniatus
angustiaS, viso tandem Achillis tumulo suspirans ait, “ Felicem te,
juveniS, qui tanto frueris praecone meritorum 3⁹³ Homerum intel-
ligens, Hic magnus Alexander mihi testis est, quod multum
secundum scriptorum vivunt interpretationem, quicunque merue-
runt inter homines vivere post mortem. Sed quid tibi voluerunt
Alexandri suspiria? plangere certe sua merita quae magno indige-
bant poeta, ne ipsum suprema dies totum extingueret. Sed quis
audeat quicquam quod hodie fiat impaginare, aut vel nomina nostra
scribere? Certe si Henricum, vel Gauterum, vel etiam tuum ipsius
aliquis nomen novus character subnotatum praestiterit, vilipendis
et rides, at non eorum vitio, et utinam non tuo. Quod si Hanni-
balem, vel Menestratem, vel aliquod priscae suavitatis nomen
inspexeris, erigis animum et praementita aureae aetatis 'secula in-x
gressurus gestis et exultaS. Neronis tyrannidem et J ubae avari-
tiam, et quicquid vetustas attulerit, cum omni veneratione amplec-
teris, Lodovici mansuetudinem et Henrici largitatem* abjicis. Sed
si discredas priscam nostris inesse benignitatem, et ut fabulam
refugis, audi priscam de nostris malignitatem, ut Neronis et
similium soles; nam nunquam sic· contra se degenerabit in-
vidia, ut si neget modernos esse antiquae nobilitatis, non con-
cedat eos esse antiquae saltem ignobilitatis. Pictam hic nempe
invenies cum suis honestatem favoribus in modernis et cum
suis turpitudinem odiosis flagitiis. Hanc tibi vitandam pro-
ponimus pro veneficiis, illam eligendam pro beneficiis3 neutri
subducas oculum, nisi visae penitus et agnitae. Legenda enim
tibi est omnis pagina quam videris, et examinanda, nec sit illa
neglecta nisi perlecta. Usula piscis est Danubii qui per tela
hostium musicae petit mela, nec vulneratus absistit, sed vitae
prodigus et avarus organi sectatur animae suae mellitas illecebras

*² Louis VIII. of France and Henry II. of England.

