16 GUAL'I'ERI MAPES [Distinc. L·

preces et vota. Salva sunt Herlae quae praeparaverat 3 sui sedent
in otio ministri, qui nec petuntur nec tribuunt. Circumeunt

pygmaei, gratiam ab omnibus consecuti, pretiositate vestium, gem-
marum quasi luminaria pro caeteris accensi, nemini verbo vel opere
vel praesentia vel absentia taediosi. Rex igitur eorum in mediis
ministrorum suorum occupationibus Herlam regem alloquitur sic:
“ Rex optime, Domino teste, vobis assum juxta pactum nostrum
in nuptiis vestris 3 si quid autem diffinitionis vestrae potest am-
plius a me peti quam quod cernitiS, accurate supplebo libens, si
vicem honoris inpensi cum repetavi non differaS.'' His dictis,
responso non expectatO, se subitus inde papilioni suo reddit, et
circa gallicinium cum suis abscessit. Post annum autem coram
Herla subitus expetit ut sibi pactio servetur. Annuit ille, provisus-
que satis ad repensam talionis, quo dictus est sequitur. Cavernam
igitur altissimae rupis ingrediuntur, et post aliquantas tenebras in
lumine, quod non videbatur solis aut lunae sed lampadarum mul-
tarum, ad domos pygmaei transeunt, mansionem quidem honestam
per omnia qualem Naso regiam describit solis* Celebratis igitur
ibi nuptiiS, et talione pygmaeo decenter impenSO, licentia data re-
cedit Herla muneribus onustus et xenniis equorum, canum, acci-
pitrum, et omnium quae venatui vel aucupio praestantiora videntur.
Conducit eos ad tenebras usque pygmaeUS, et canem modicum
sanguinarium portatilem praesentat, omnibus modis interdicens
ne quis de toto comitatu suo descendat usquam donec ille canis a
portatore suo prosiliat, dictaque salute repatriat. Herla post
modicum in limine solis et regno receptus veteranum pastorem
alloquitur, petens de regina sua rumores ex nomine, quem pastor
cum admiratione respiciens ait: ‘⁶ Domine, linguam tuam vix in-
telligo, cum sim SaXO, tu Brito 3 nomen autem illius non audivi
reginae, nisi quod aiunt hoc nomine dudum dictam reginam anti-
quissimorum Britonum quae fuit uxor Herlae regiS, qui fabulose
dicitur cum pygmaeo quodam ad hanc rupem disparuisse, nusquam
autem postea super terram apparuisse. Saxones vero jam ducentis

²* See Ovid. Metamorph. lib. ii. v. 1.

