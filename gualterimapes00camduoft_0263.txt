cap. vii.] DE Nums cURIAmUM. 243

tur, ab adulatoribus intellige. Certe qui potestatem habent hic
rectius venefici vocantur, quoniam et inferiores opprimunt, et
superiores fallunt, ut hinc inde faciant quocunque modo rem.
Omnes autem turpitudines ab ipso celant rege, ne corrigantur, et
minus prosint, et ipsi corripiantur, ne subditis obsint. Hic autem
rex in curia sua marito similis est, qui novit ultimus errorem
uxoris. Ad ludendum in avibus et canibus eum foras fraudu-
lenter ejiciunt, ne videat quod ab eis interim intro fit. Dum
ipsum ludere faciunt, ipsi seriis intendunt, rostris insidunt, et ad
unum finem judicant aequitates et in injustitias, Cum autem rex
a venatu vel aucupio redit, praedas suas eis ostendit, et partitur3
ipsi suas ei non revelant. Sed ex his unde laudant strenuitatem
ejus in apert0, condemnant eum in occulto. N unquid mirum est,
si fallitur qui familiaribus abundat inimicis? Flaccus ait,

Exilis domus est ubi non et multa supersunt,*

Et dominum fallunt, et prosunt furibus, Hic dat intelligere,
quod quo domus major est, hoc magis periculi personarum et rerum
in ea versatur. Hinc in praedicta tam numerosa familia multus est
tumultus et error super numerum, quod ille solus cum tempus
acceperit sedabit, qui sedet super thronum et judicabit justitiam.†

⁵* Horat. l Ep. vi. 45. fecisti judicium meum et causam meam,
† An allusion to Psal. ix. 5. Quoniam sedisti super thronum qui judicas justitiam.

FINIS.

