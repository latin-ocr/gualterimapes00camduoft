Cap. vi.] DE NUGls CURIALIUM. 163

ficata, quae secundum coelestem aut terrenam physim ab aeterno
praeordinata, quod certa rerum series tenet et quod aeternae glutino
rationis cohaeret immobiliter, quae secundum divinae dispositionis
ordinem instant, et quae juxta creationis conditionem perseverant,
aliquatenus novimuS, et eorum ex praeteritis et praesentibus
habemus praescientiam. Sed quae Deus avertere nocitura per
misericordiam vel profutura per iram pie justeve decreverit, occul-
tata sunt haec a filiis terrenis et coelestibus. Haec sunt quae prae-
judicant astris, elementis imperant, et in thesauris 'delitescunt
Altissimi. Spiritus solus Domini praevidere potuit luctum et gau-
dium ex dissimilibus Helyae precibUS, Ninivitarum timorem et
ereptionem ex prophetia Ionae, 'rubii maris divisiones duodecim.
Hinc tibi, carissime mi, timeo, ne te, dum omnipotentiam provo-
caS, repentinus ultor anticipet, et mihi quod inde providentiam
non habeo redundet in opprobrium et pactorum infamiam. Ergo,
quod solum superest, ab anathemate fac absolvariS, et quoties-
cunque peccaveriS, veniam pete 3 nec diffidas, quia nulla scelerum
immanitas superare potest vel aequari misericordiae Dei, dummodo
non despereS.'' Miratur Eudo, et ait, ‘⁶ Jam te non daemonem
sed angelum Domini dico, non modo dominum meum sed et
patrem.’' ἡ
Recedunt ab invicem3 properat Eudo, pontificem petit et
absolutionem obtinet, pausat aliquamdiU, nec bene resipiscit.
Iterum incipit, iterumque ligatur et meretur absolvi multociens,
Tandem has episcopus ludificationes expertus horret, et ipsum hac
varietate deteriorem dicit quam obstinatione continua certoque
furore priori. Clamat igitur ad Dominum cum lacrimis, exorci-
zatum habet populum ut maledicat ei terra, provocat ultricem
a coelo dexteram. Excitatus est igitur ad tantos ejulatus tan-
quam dormiens DominUS, hostemque suum ab equo currente
dejicit, visitatque superbiam ejus infractione cruris. At ille
signorum Sathanae primum intelligens, ab episcopo vix optinet
ut audiatur, delicta fatetur, Olgae tamen celato domini03 sed inco-
lumitati restitutuS, omnia despicienter et superbe negat, et in ipsum

